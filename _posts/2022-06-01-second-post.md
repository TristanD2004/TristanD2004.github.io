---
title:  "Deepfakes, wat is dan nu?"
---

## Wat is deepfake?

Deepfake of deepfakes is een verzameling van beelden, geluiden of teksten die door kunstmatige intelligente software zijn gemaakt. Vaak zie je online foto's of video's verschijnen van personen waarin iets gebeurd dat de persoon in kwestie nooit echt gedaan heeft.

![voorbeeld van zo'n deepfake](/assets/images/deepfake-tomcruise.jpg)

<!--more-->

## Hoe wordt zo'n deepfake gemaakt?

De technologie achter deepfakes bestaat al even. Denk hierbij aan de verschillende gezichtfilters op Snapchat of Instagram. De app in kwestie scant je gezicht en weet perfect waar je ogen, neus en mond zitten. Zo kan deze een passend filter maken. Voorbeelden hiervan zijn de dierenfilters of de nieuwe filter waarbij iedereen moet huilen.

![foto van de huilfilter](/assets/images/cryingfilter-snapchat.jpg)

Deze techniek, ook wel 'deep learning' genoemd, bestaat uit kunstmatige intelligentie. Met deze techniek worden computers aan de hand van datasets met foto's getraind om gezichtskenmerken te herkennen en te manipuleren. Doorheen de jaren is dit pijlsnel ontwikkeld waardoor het steeds beter lukt om nepfoto's of -video's te maken. Doordat de mond bijvoorbeeld perfect meebeweegt bij de gesproken tekst en computers geschoold zijn in stemherkenning, is het de dag van vandaag makkelijker om iemand iets te laten zeggen wat die in werkelijkheid nooit heeft gezegd.

## Positieve en negatieve kanten

Deze deepfakes brengen natuurlijk een heleboel gevaren met zich mee. De snelle ontwikkeling van deze software zorgt ervoor dat het steeds lastiger is om het echte materiaal te onderscheiden van het nepmateriaal. Dit heeft natuurlijk zijn positieve kanten, maar ook zijn negatieve kanten. 

In de filmindustrie kunnen jonge acteurs ouder worden gemaakt of andersom. Ook kunnen ze overleden acteurs terug op het scherm toveren. Denk maar aan de laatste sc√®ne uit 'Furious 7', hoofdrolspeler Paul Walker overleed tijdens de opnames in een auto-ongeluk. Met de hulp van deepfake werd zijn gezicht geplakt om die van een stand-in zodat leek alsof hij nog steeds die rol vertolkte.

![foto van Paul Walker in 'Furious 7'](/assets/images/paulwalker-furious7.png)

Mogelijke gevaren zijn niet te overzien. Deepfakes gaan vaak hand in hand met fakenews. Beelden van politici kunnen gemanipuleerd worden en hen dingen laten zeggen die ze nooit gezegd hebben. Dit kan grote gevolgen hebben bij belangrijke verkiezingen bijvoorbeeld. Ook worden deepfakes gebruikt binnen de pornografie. Vrouwen worden vaak ongewild op het lichaam van pornosterren gekleefd, het kan dan gaan over bekende actrices of soms zelfs doodgewone vrouwen. Dit wordt 'deep nudes' genoemd. Het kan vernederend, intimiderend of zelfs schadelijk zijn wanneer je op die manier wordt afgebeeld en dit terechtkomt bij mensen uit je omgeving.